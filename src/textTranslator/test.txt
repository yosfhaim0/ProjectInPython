הצעד הראשון להחזיר את המושכות לידיים,
ולהיות אתה, יחד עם התשוקות והדחפים שלך.

הייצריות המינית שלנו היא אנרגיה, חיה, פועמת ומפעימה, צבעונית ועשירה ויחד עם
זאת- גם חידה.
היא אנרגיה שמשפיעה עלינו, ואנחנו חווים אותה פעמים רבות כמשהו שהוא לא בחירי
ובעיקר ככח שפועל עלינו ואנחנו בעיקר מגיבים אליו. כח שלפעמים אנחנו עומדים
ותוהים, מה הוא רוצה מאיתנו לעזאזל?!
כאשר גבר מכיר את הייצריות שלו בעיקר כ“נפעל“ ממנה, ובמציאות שיש לו בה יכולת
לענות ולספק את הדחף או התשוקה המינית ברגע ובקלות, הייצריות הופכת להיות
סוגיה שמעסיקה יותר ויותר בחיי היום יום. בין אם במלחמה עם מאוויים שמתעוררים
בין אם הסיבות הן דתיות, מוסריות, או חברתיות, ובין אם הן מתוך סקרנות מה הוא
אמור או יכול לעשות איתם.
לא סתם יש התעוררות גדולה וגוברת של גברים ללמוד על המיניות שלהם בעשורים
האחרונים.

יחד עם זאת, על אף הידיעה התיאורטית שיש כאן התמודדות אנושית שרלוונטית
לגברים באשר הם, בגלל האינטימיות שקיימת באופן טבעי במרחב המיני, אתה יכול
למצוא את עצמך נשאר לבד עם העולם המיני שלך, בעוד אתה אולי נתון בהתמודדויות
קשות ביחס לכוחות שנובעים מתוכך. אתה אולי חווה כוח עוצמתי מאוד שלפעמים
כאילו ”בוחר במקומך“ מה לעשות. למרות שאתה יכול לדעת שיש מן הסתם עוד הרבה
גברים שמתמודדים ושואלים את עצמם על הייצריות שלהם גם דברים דומים- אך חווית
החיים של רבים, היא בכל זאת, שהם לבד עם זה. לא קל לאף אחד לקבל את עצמו עם
חלקים ממנו שהוא רואה אותם כסוטים, אפלים או פוגעניים, מלוכלכים וחשוכים.
גבר שפוגש את הייצריות שלו גם דרך צפייה בפורנו, פעמים רבות אפילו לא יעסוק
בשאלה של ”איך אני מפסיק עם זה?“ מפני שהוא ידחיק את האפשרות שהוא עלול
לחזור לפורנו בעתיד, ובכלל ”ברור לו“ שהוא לא יחזור לזה כי זה לא שייך אליו. הוא

לא ירצה כל קשר עם החלק שבו שנמשך לשם. הוא יכחיש כל קשר והזדהות עם אותו
חלק בו שרצה בזה.
אחרי המפגש עם פורנו הוא אומר לעצמו ”בחיים אני לא חוזר לדבר הזה, אין מצב שאני
פותח פורנו בחיים שלי- זהו, זאת הפעם האחרונה“.
אבל הרבה פעמים המציאות אומרת אחרת, והוא מוצא את עצמו חוזר לשם, מאוכזב
מעצמו, ובינו לבין עצמו הוא אולי גם שונא את עצמו על זה- ושוב אומר לעצמו ”זאת
הפעם האחרונה“.
האמירה ש“זאת הפעם האחרונה“ היא אמירה חשובה, שאומרת- אני לא רוצה להיות
קשור למה שעשיתי עכשיו. רצון לא להזדהות עם החלקים שהובילו אותך לשם. השאלה
היא, האם האמירה הזאת אכן תעזור לך לא לחזור לשם?
אולי יש אנשים שזה יכול לעזור להם, וזאת באמת תהיה הפעם האחרונה.
המדריך הזה הוא כנראה פחות רלוונטי להם.

בתור גבר, כדאי שתכיר את הטבע הייצרי שלך. לפני ביקורת על הייצריות שלך, קודם
כל להכיר- למה אתה נמשך.
הכי הגיוני בעולם )ואני לא מתכוון למוסרי/ערכי/נכון/וכו‘, אלא טבע פשוט( שפורנו
יהיה דבר מגרה, טבעי שזה ימשוך אותך, ברמה הכי בסיסית של טבע האדם- הרי על
זה עובדת התעשייה של פורנו. אפשר להתכחש לזה, השאלה אם זה יקדם אותך.

אם אתה מתמודד עם צפייה בפורנו, אז גם אם יש לך רצון אמיתי להפסיק עם זה אחת
ולתמיד, כל עוד לא קיבלת את המציאות שאתה צופה בפורנו, וכל עוד אתה מתקשה
לקבל את עצמך עם העובדה שפורנו תופס חלק בחיים שלך כרגע, בין אם חלק קטן
ובין אם גדול, אז אתה תמשיך לעצום עיניים לכח עצום שמתחולל בתוכך ודוחף אותך
לשם. זה כמו חוסר הסכמה בטעות שעשית. לא מכליל, אבל כמה קשה לנו כגברים
להודות בטעות שעשינו. כמו להכין שקשוקה ששמת בה יותר מידי מלח, אבל אתה
ממשיך כאילו לא קרה כלום מתוך תקווה שאיכשהו המליחות תרד בבישול ואף אחד לא
ירגיש בפאדיחה. לא משנה אם הסיבה היא, מבוכה מהטעות שעשית, או כי אתה חס על
העבודה שלך עד עכשיו. מה שאתה מנסה לעשות בהתעלמות הזאת היא ”הרחקה“ של
משהו שאתה לא רוצה לראות כמשהו שקשור אליך. לעומת זאת, אם תהיה מוכן לקבל
שבטעות שמת יותר מידי מלח, אתה מבין שיש לך שלל אפשרויות לתקן את הטעות, בין
אם זה אומר לשנות את הכמויות ביחס למלח, ובין אם להתחיל את השקשוקה מחדש
או לאזן את הטעמים באופן אחר או גם סתם לצחוק על זה.
לנסות להפסיק את הצפייה בפורנו בלי שאתה ער ומקבל את המקום של זה בחיים
שלך, בלי לקבל את עצמך יחד עם התשוקה לזה, זה כמו לקבוע עם הבן שלך משחק
כדורגל אחר הצהריים בזמן שאתה מכחיש מעצמך שאתה הולך לחזל“ש את המשחק

איתו כי אתה צריך להשלים משימה שיש לך מהעבודה. איפשהו בתוכך המשחק איתו
הוא הכי חשוב בעולם- מצד שני ההכרח שלך לעמוד במחוייבויות שלך מהעבודה לוקח
אותך.
העניין הוא שכאדם, אתה יצור בוחר. תמיד אתה בוחר, גם כשנראה לך שמשהו בחר
בשבילך, בין אם זה כואב לך, ובין אם זה מרגיש שזה בכלל גדול עליך ושאתה ממש לא
במקום של בחירה מול זה. בסופו של דבר יש לך אחריות על בחירה כלשהי שמביאה
אותך לפורנו, גם אם אתה לא שלם עם הבחירה הזאת, או אפילו לא רוצה בה. כנראה
שיש מקום בך שרוצה בזה משהו.
לקבל את המצב הזה, לקבל את עצמך כמו שאתה, דומה למי שמניח את הרגליים
שלו על הקרקע- קרקע המציאות. אתה לא בורח, לא מתחמק, אלא מוכן לעמוד בלי
שפיטה ולהיות מונח בפשטות על הקרקע של המציאות, מוכן ללכת על אותה קרקע
ברגליים חשופות- לגעת בקרקע, לגעת במציאות. כל עוד אתה מרחף באוויר ולא מונח
על קרקע המציאות אין באמת איך להתקדם, רק אפשר לרצות בכך, אבל זה לא מספיק
כדי לשנות משהו. אתה לא מחובר למציאות אלא מחובר למקום ”שהיית“ רוצה להיות
בו- מקום שבו הפורנו בכלל לא מעסיק אותך. לעומת זאת, כשאתה מוכן לקבל את
עצמך עם חולשה, עם מוגבלות, עם קושי- אז אתה מונח במציאות וסוף סוף, יש לך גם
עם מה לעבוד- אתה תוכל להתחיל לקחת צעד ושהצעד הזה באמת יקדם אותך.
פגשתי אין ספור פעמים בקליניקה תקיעויות בתהליכים. פעמים רבות בזכות התקיעויות
הללו עולים נושאים שהרבה פעמים הם בכלל נושא אחר ממה שהמתאמן רצה להתאמן
עליו מלכתחילה. וכל פעם מחדש מתגלה שהנושא שעולה בזכות התקיעות הוא נושא
שהוזז הצידה עד עכשיו, פשוט כי יש לו שם קושי מיוחד. אבל כשבתהליך המתאמן
מסכים לקבל את עצמו יחד עם מה שהוא ניסה להסתיר מעצמו- החוויה הרבה פעמים
היא תחושת שחרור, ונוצרת נקודת מפנה בתהליך. הרבה פעמים דווקא שם מתחילה
תנועה.
למד לקבל ולאהוב את עצמך כפי שאתה- יחד עם החולשות ומגבלות שלך. אתה
עצמך, כמו שאתה שער לאין סוף בתוכך! רק דרך המציאות שלך כפי שהיא אתה יכול
לצעוד אל תוכך פנימה וללמוד לחיות מבפנים ולא מתוך תגובתיות למציאות.